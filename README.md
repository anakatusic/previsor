# PRE-VISOR

**PRE-VISOR** (*Early behavioural markers for developmental alterations in visuospatial processing and visual-motor integration in preterm infants*) je znanstveno-istraživački projekt usmjeren na rano prepoznavanje odstupanja u vidno-prostornoj obradi i vidno-motoričkoj integraciji kod prijevremeno rođene djece.

Projekt se provodi u Republici Hrvatskoj u razdoblju od prosinca 2024. do prosinca 2027.**, uz financijsku potporu **Hrvatske zaklade za znanost**.

---

## Ciljevi projekta

Glavni cilj projekta PRE-VISOR je identificirati **rane bihevioralne pokazatelje** razvojnih odstupanja u:
- vidno-prostornoj obradi
- vidno-motoričkoj integraciji

kod prijevremeno rođene djece, s ciljem unapređenja **ranog probira, praćenja i planiranja intervencija**.

Specifični ciljevi uključuju:
- ispitivanje odnosa između obilježja spontane pokretljivosti i vidnih ponašanja u novorođenačkoj i ranoj dojenačkoj dobi
- longitudinalno praćenje razvoja vidnih i motoričkih funkcija
- utvrđivanje prediktivne vrijednosti ranih pokazatelja za kasnije razvojne ishode

---

## Metodologija

Projekt uključuje **longitudinalno praćenje** prijevremeno rođene djece, uz primjenu standardiziranih i klinički relevantnih mjera, uključujući:

- procjenu spontanih pokreta i optimalnosti motoričkog repertoara (GMA, MOS-R)
- procjenu ranog vidnog ponašanja (NVA, Keeler acuity cards)
- procjenu vidno-motoričke integracije (Beery VMI test, PDMS-2)
- procjenu vidno-prostornih sposobnosti primjenom uređaja za detekciju i praćenja pokreta oka 
- analizu odnosa između motoričkih i vidnih pokazatelja u ranim razvojnim fazama

Podaci se prikupljaju u više razvojnih točaka i to u fazi prediktora (terminska dob i rana dojenačka dob) i u fazi ishoda (24. i 30. mjesec).

---

## O repozitoriju

Ovaj GitHub repozitorij služi kao:
- centralno mjesto za **razvoj i pohranu analitičkog koda**
- dokumentaciju metodologije i protokola
- (prema potrebi) pohranu anonimiziranih ili simuliranih podataka
- podršku transparentnosti i reproduktivnosti istraživanja

Repozitorij je u razvoju i sadržaj će se nadopunjavati tijekom trajanja projekta.

---

## Financiranje

Projekt **PRE-VISOR** financiran je od strane **Hrvatske zaklade za znanost (HRZZ)**  
Projektna šifra: **IP-2024-05-3090**

---

## Kontakt

Za dodatne informacije o projektu obratite se voditeljici istraživačkog tima putem službenih institucionalnih kanala.

---

## Napomena

Svi podaci korišteni u ovom repozitoriju obrađuju se u skladu s važećim etičkim standardima, propisima o zaštiti osobnih podataka i pravilima dobre znanstvene prakse.
